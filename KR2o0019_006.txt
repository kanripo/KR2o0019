# -*- mode: mandoku-view; -*-
#+TITLE: 史糾
#+DATE: 2015-08-24 22:56:24.678682
#+PROPERTY: ID KR2o0019
#+PROPERTY: BASEEDITION WYG    
#+PROPERTY: JUAN 卷六
<pb:KR2o0019_WYG_006-1a>¶
欽定四庫全書¶
　史糾卷六¶
　　　　　　　　　　　　明　朱明鎬　撰¶
　書史同異(文多不録録/其有議論者)¶
　　陶潛傳¶
　陶潜字淵明或云淵明字元亮(沈約/宋書)¶
　或云字深明名元亮(李延壽/南史)¶
南史淵概作深避髙祖諱也李氏以虎為武以丙為景¶
<pb:KR2o0019_WYG_006-1b>¶
以淵為深以世為代以民為人諸葛長民李道民悉易¶
為道人長人皆避廟諱而設律以臨文不諱之義殊不¶
必爾亦狃于江左之習犯祖父之諱輒相向流涕李氏¶
修史不得不沿襲世尚愚意後人校史者悉宜改正舊¶
史即兩漢書亦然否則莊光終為嚴光趙談終為趙同¶
矣¶
　　裴子野傳¶
　子野曽祖松之宋元嘉中受詔續修何承天宋史未¶
<pb:KR2o0019_WYG_006-2a>¶
　成而卒子野嘗欲繼成先志及齊永明末沈約撰宋¶
　書既行子野更删撰為宋畧二十卷(姚思亷/梁書)¶
　齊永明末沈約所撰宋書稱松之以後無聞焉子野¶
　更撰為宋畧二十卷(南/史)¶
按裴氏宋略世無𫝊本惟司馬涑水陸唐老通鑑中偶¶
載子野史論當屬宋畧之遺也可見宋時載籍極備本¶
朝中秘遜之逺甚民間藏書亦無贏勝雖陳農之使四¶
出而不凖之徒難遇矣¶
<pb:KR2o0019_WYG_006-2b>¶
　　袁泌傳¶
　永嘉王蕭莊僣位(姚思亷/陳書)¶
　永嘉王莊稱尊號(南/史)¶
後梁明帝之在江陵也陳書稱名曰蕭巋南史稱謚曰¶
梁明帝此南史書法為正姚察父子意中唯知有陳不¶
知有梁矣江陵時號影國延祀至三紀則猶然武帝正¶
裔也陳氏既可帝制自為蕭氏何嫌再整玉歩愚意梁¶
書中明帝必應為之立紀王琳必應為之立𫝊一如何¶
<pb:KR2o0019_WYG_006-3a>¶
之元梁典之制則庶乎其無議矣蕭頴士依春秋編年¶
例自漢元年訖義寜作𫝊百篇至陳受梁禪書曰陳霸¶
先及王緒作永寜公輔梁書黜陳不帝頴士助之又著¶
史譜作梁不禪陳論茂挺為武帝之枝孫太原為僧辯¶
之的裔持論未必無偏然以視姚簡之書法則二書差¶
快人意也¶
　　江總論¶
　總嘗自叙其畧曰太建之世權移羣小諂嫉作威屢¶
<pb:KR2o0019_WYG_006-3b>¶
　被摧黜奈何命也時人謂之實録(陳/書)¶
　其為自叙云太建之時云云識者譏其言跡之乖(南/史)¶
江總特一浪子耳作天子狎客賦詩酬飲以國輸人乃¶
徙宅忘妻之流也指斥太建咤命不辰亦復何心姚簡¶
之之徒以父執之敬曲致美詞此當以南史為正¶
　　書陳梁二史後¶
按書史異同南多于北而南朝中唯陳梁為少盖修二¶
書者姚簡之實董其事姚李比肩立朝年事已懸載筆¶
<pb:KR2o0019_WYG_006-4a>¶
載言勢難牴牾其情事然也至于大義所眧奮毫獨斷¶
秘簡将絶書牘偏詳李氏要有耑長鄭夾漈著通志略¶
百帙備錄書史凡有異同必黜諸家之書而存李氏之¶
史宜乎諸書既成李太師父子著作復藏本秘閣卓然¶
單行于八家之外也　梁書無𫝊而南史有𫝊者王琳¶
張彪是也陳書無𫝊而南史有𫝊者陳暄是也魏書無¶
𫝊而北史有𫝊者念賢以及乙弗朗六人是也魏書有¶
𫝊而北史無𫝊者髙湖諸𫝊是也後齊書無𫝊而北史¶
<pb:KR2o0019_WYG_006-4b>¶
有𫝊者彭樂是也一人而南齊書有𫝊北魏書復有𫝊¶
者裴叔業是也一人而南史有𫝊北史復有𫝊者蕭綜¶
是也¶
　　宗室元丕傳¶
北史髙史無甚異同而髙史為明晣係唐人髙峻所撰¶
初集六十卷其子迥足成六十卷共一百二十卷載在¶
新唐書經籍志中魏伯起魏書帝紀及皇后宗室諸王¶
列𫝊强半亡逸後人乃採髙氏小史補之嘗閲王伯厚¶
<pb:KR2o0019_WYG_006-5a>¶
困學紀聞謂髙書不甚流傳然則小史在宋時已屬秘¶
閣本矣¶
　　來䕶兒𫝊¶
　䕶兒率樓船至滄海云云至遂班師(魏徴/隋書)¶
　率樓船云云至乃旋軍(北/史)¶
此隋書所紀為實䕶兒失利屯師海浦髙建邀戰未嘗¶
喪元而北史改竄隋書詞多溢美正以來瑗來濟同時¶
貴仕耳時語曰世南男作匠䕶兒兒作相厥子柄國乃¶
<pb:KR2o0019_WYG_006-5b>¶
考自應得佳𫝊矣房彦謙瑣瑣卑職因房喬而立𫝊演¶
至五六百言魏季景魏長賢魏書本不立傳因魏文貞¶
而收入北史此史官一時氣習也¶
　　書齊周隋書後¶
按李氏之史與諸書異同者北較少于南盖以修北齊¶
書者李百藥修北周書者令孤徳棻修隋書者魏徴三¶
公位髙望重又率李氏丈人行也延壽承大師之指藉¶
以卒業伯起之書或多翻駁三公之史安敢削藁所以¶
<pb:KR2o0019_WYG_006-6a>¶
同者什九異者什一鄭漁仲錄史至隋書而止唐書五¶
代不復措詞祗以二書屬歐宋先逹之筆不敢互立同¶
異鄭氏之指上與李氏同符可以捄文人相輕之失矣¶
每見後生著述目治無多一遇先軰輒思反唇相稽曺¶
子建所謂季緒瑣瑣曾何足云聞李氏鄭氏之風者應¶
亦渙然汗阻耳¶
　新舊唐書異同(舊書劉煦著新書/歐陽修宋祁著)¶
　　武后紀¶
<pb:KR2o0019_WYG_006-6b>¶
　故司空李勣孫栁州司馬徐敬業偽稱揚州司馬殺¶
　長史陳敬之據揚州起兵自稱上將以匡復為辭¶
　(舊/書)¶
　栁州司馬李敬業舉兵于揚州以討亂(新/書)¶
此書法已為紫陽綱目開先矣三國鼎峙蜀為正統其¶
説創自習鑿齒髙貴慘死南闕書弑其義起自蕭穎士¶
帝在房陵書儗乾侯其論出自沈既濟紫陽一一遵之¶
須知大儒亦自有藍本也¶
<pb:KR2o0019_WYG_006-7a>¶
　　文宗紀¶
　開成元年正月丙辰望日有蝕之(舊/書)¶
　正月辛丑朔日有食之(新/書)¶
以晦日食者有之以二日食者有之自古未有望日食¶
此則司史者過也以新書為正　晦日二日亦司厯之¶
過日食未有不朔者或平朔定朔立法未宻耳嘗閲宋¶
史寜宗慶元四年九月太史奏月食于晝已而其言不¶
售月食晝便可日食望太史好為迂怪乃至是耶或曰¶
<pb:KR2o0019_WYG_006-7b>¶
開成元年元旦史官以忌諱故錯錄也得之¶
　　諸志¶
　監察御史裏行貞觀初馬周以布衣進用太宗令于¶
　監察御史裏行自此因任裏行之名龍朔元年以王¶
　本立為監察裏行也(舊書/職官)¶
　龍朔元年置監察御史裏行武后文明元年置殿中¶
　裏行後亦顓以裏行名官(新書百/官志)¶
監察御史裏行之名不自龍朔昉也舊書之説為詳按¶
<pb:KR2o0019_WYG_006-8a>¶
官制以太宗詔勅之語入官銜者凡有三一監察御史¶
裏行一平章事一同中書門下三品貞觀八年僕射李¶
靖以疾辭位太宗詔三兩日一至中書門下平章事則¶
平章事不過以之勅藥師耳初非官名也而平章事之¶
名即自此始其後李勣以太子詹事同中書門下三品¶
謂同侍中之書令也亦詔勅中語初非官名而同三品¶
之名即自此始髙宗時張文瓘以東臺侍郎同東西臺¶
三品則同三品之名自文瓘始入官銜矣永淳初以黄¶
<pb:KR2o0019_WYG_006-8b>¶
門侍郎郭待舉兵部侍郎岑長倩同中書門下平章事¶
則平章事之名自待舉長倩始入官銜矣龍朔元年以¶
王夲立為監察御史裏行則裏行之名自本立始入官¶
銜矣推其由來皆太宗一時王言後遂相沿為制此不¶
可不考¶
　　吴王恪傳¶
新書于詔勅諸文槩削不錄徃還書教必行竄易宋自¶
穆伯長蘇子美古文既行痛繩西崑之體龎薄太甚凡¶
<pb:KR2o0019_WYG_006-9a>¶
遇排偶悉易散文愚意一代王言自有其體何必芟除¶
舊作曲徇已筆即學士視草未必悉出宸裁而誥詔臚¶
列或備一朝綸綍新書不如舊書之存實也¶
　　吳兢傳¶
　其子進兢所撰唐史八十餘卷事多紕繆不逮于壯¶
　年(舊/書)¶
　兢叙事簡核號良史世謂今董狐云(新/書)¶
吳長垣才擅良史風節挺然折燕公之問解相王之獄¶
<pb:KR2o0019_WYG_006-9b>¶
大節既已無疵著論詎復紕繆按長垣在長安景龍間¶
私譔唐春秋迄未成書集賢論次僅得六十餘篇卷帙¶
未聞盈八十也復以書事不當逺謫荆州此時燕公秉¶
國未免髙下在心初以為紕繆者燕公主之繼以為紕¶
繆者李哥奴主之舊書乃祖其説耶韋述𫝊中言令狐¶
徳棻吳兢二人譔武徳以來國史皆不能成韋述屬草¶
始分紀𫝊然則八十餘卷或子弟譔之非長垣之筆亦¶
不可知¶
<pb:KR2o0019_WYG_006-10a>¶
　　駱賔王傳¶
按賓王潜踪蒜山阻風五陵王那相推刄已同唐杜諸¶
人并命矣倘效張儉之亡命自行秦始之大索何故淫¶
刑方騁偏存寛政新書之説㫁非實錄其端本之唐人¶
説部唐人最惡宋延清必醜説之而後已靈隠寺題詩¶
樓觀門對之句以為竊之老僧老僧乃賔王避禍薙髮¶
入空門者展轉流傳荒誣蔑據宋子京好採小説闌入正史賔¶
王亡禽不知所之應惑于唐記紀事諸書遂採之而成文耳¶
<pb:KR2o0019_WYG_006-10b>¶
　　栁公綽傳¶
　栁公綽字起之(舊/書)¶
　栁公綽字寛小字起之(新/書)¶
此新書所紀為實劉書凡遇一字字輒為改易房𤣥齡¶
之字喬顔師古之字籕悉以字作名以名作字至栁寛¶
以小名作字其失與房顔二𫝊同也按顔籕祖之推字¶
介弟相時字睿皆一字字顔氏自有家法耳劉氏以字¶
為名失之不考至于陸長源本字泳乃加一字曰泳之¶
<pb:KR2o0019_WYG_006-11a>¶
李叔明本字晋乃加一字曰晋卿劉氏意中幾不知古¶
人有一字字矣¶
　　書新舊唐書後¶
舊唐書有𫝊而新唐書無𫝊者凡二十七人祖孝孫唐¶
衢字文籍韋辭王正雅張楊趙仁本趙道興閻巨源良¶
吏之李君球李璿酷吏之萬國俊忠義之成三郎尹元¶
真邵真趙&KR0110;文苑之鄧𤣥挺李拯方伎之僧𤣥奘神秀¶
一行隐逸之王守慎徐元紀孫處𤣥烈女之魏衡妻王¶
<pb:KR2o0019_WYG_006-11b>¶
氏宋廷瑜妻魏氏女道士李𤣥真新唐書有𫝊而舊唐¶
書無傳者凡一百三十人元結顧少逹鄭珣瑜杜惂鄭¶
薫韋博王鐸康承訓牛元翼傅良弼李寰髙師厚趙犨¶
鄧處訥陳儒裴坦鄭延昌王溥盧光啟周寳劉巨容趙¶
徳諲楊晟顧彦朗王敬武孟方立楊行宻孫儒劉建鋒¶
馬殷成汭杜洪鍾𫝊劉漢宏張雄馮𢎞鐸王潮劉知謙¶
忠義之王行敏李育徳吳保安張興蔡廷玉朱體徴張¶
伾周曾王碣吳鐐張遜孫揆卓行之權皋孝友之任敬¶
<pb:KR2o0019_WYG_006-12a>¶
臣友叔才程袁師武𢎞度宋思禮鄭潜曜沈季銓許伯¶
㑹侯知道程俱羅何澄粹李興陳饒奴許法慎杜攅王¶
博武萬敬儒章全益循吏之羅珦韋丹薛元賞何易于¶
隐逸之孟詵秦系張志和陸羽陸龜䝉儒學之沈伯儀¶
彭景直張齊賢殷踐猷陳貞節施敬本盧履氷王仲丘¶
康子元趙冬曦尹愔陸堅鄭欽説盧僎啖助趙匡韋彤¶
陳京林藴韋公肅文藝之蘇源明皇甫冉栁并歐陽詹¶
李頻吳融吕尚鄭䖍列女之房𤣥齡妻盧李畬母鄭亷¶
<pb:KR2o0019_WYG_006-12b>¶
妻李符鳯妻髙叡妻秦王琳妻韋盧惟清徐饒娥安南¶
賊帥陶齋亮母金髙彦昭女李侃妻楊賈直言妻董李¶
妙法謝小娥楊含妻蕭李廷節妻崔殷保晦妻封李拯¶
妻盧山陽女趙周迪妻朱延壽妻王方伎之姜撫杜生¶
(凡不立傳而事蹟/時見他傳者不録)¶
吳溆舊書列外戚𫝊新書列忠義𫝊元總秀舊書列文¶
苑𫝊新書列卓行𫝊甄濟舊書列忠義𫝊新書列卓行¶
傳陽城舊書列隐逸𫝊新書列卓行𫝊司空圖舊書列¶
<pb:KR2o0019_WYG_006-13a>¶
文苑𫝊新書列卓行𫝊孫思邈舊書列方伎𫝊新書列¶
隐逸𫝊武攸緒舊書列外戚𫝊新書列隐逸𫝊薛懐義¶
舊書列外戚𫝊新書附見武后𫝊賀知章舊書列文苑¶
𫝊新書列隐逸𫝊詳按諸人所列新舊不同而新書為¶
勝惟賀知章入之隐逸𫝊殊可咄咄賀監位登三事年¶
踰懸車偶乞鏡湖便稱髙蹈則充隐山人随駕隐士悉¶
可無慚青史亦何以服王無功陸魯望諸人之心耶劉¶
書外戚𫝊以薛懐義竄入其中媱秃上烝外則有之戚¶
<pb:KR2o0019_WYG_006-13b>¶
于何有果爾則吕后之辟陽侯馮后之中山王皆可聨¶
翩附椒房之戚矣此皆史官載筆不倫新書舊書同為¶
一丘之貉者也¶
劉書立志十一歐書立志十三劉書分禮儀音樂為二¶
志歐書合禮樂為一志而分儀衛車服為二志分選舉¶
百官為二志分兵刑為二志舊唐則有輿服無儀衛有¶
職官無選舉有刑法無兵志也至于宰相年表方鎮年¶
表宗室世系宰相世系諸表及卓行有𫝊藩鎮有傳姦¶
<pb:KR2o0019_WYG_006-14a>¶
臣叛臣逆臣有𫝊皆劉氏之所未備而歐宋二公所增¶
修者較舊史為精彩一變矣¶
按五代史劉昫𫝊止言監修國史並不及修唐史一字¶
豈永叔䕶前沒其功不錄耶抑劉歸義本乏文采特以¶
故事署名耶𫝊中稱一朝臣有避祖諱讓官不拜者中¶
書作勅曰聞名心瞿昫遽執筆竄易之曰有耻且格一¶
時𫝊以為笑由此言之劉氏之文采槩可睹矣而舊書¶
是非頗不背謬時時與新書分道抗行當是舊書為衆¶
<pb:KR2o0019_WYG_006-14b>¶
家所成徒以歸義宦望最髙推之為主名耳間閲吳縝¶
新進唐糾繆表中云五季天福之際大臣趙瑩之徒綴¶
緝舊聞次序實錄草創卷帙粗興規條然則宋時所行¶
者趙瑩舊唐書非劉昫舊唐書也涑水資治一書廣採¶
家𫝊説部而間用唐書徃徃復出劉宋兩家之外心竊¶
疑劉道原諸人私有筆削今以咸林一表窺測之抑當¶
用趙瑩本耶本朝楊升菴汲汲推劉書不置至舉姚崇¶
説𤣥宗十事將舊書新書相儗以為宋不及劉不啻百¶
<pb:KR2o0019_WYG_006-15a>¶
里而遥然十事舊書不載即宋子京姚元之賛中已明¶
言之此一則本出自吳兢昇平錄升菴欲歸美舊書徑¶
以吳兢之筆悞充劉昫之簡耳偶論舊書而并及之¶
　¶
　¶
　¶
　¶
　¶
<pb:KR2o0019_WYG_006-15b>¶
　¶
　¶
　¶
　¶
　¶
　¶
　¶
　史糾卷六¶
